# Project1-PO-CS

PL

Projekt zakłada symulację funkcjonowania świata, w którym mamy dwa typy bytów: rośliny oraz zwierzęta. Zwierzęta mają ograniczoną ilość energii, którą pozyskują w procesie jedzenia roślin. Aby zjeść roślinę, zwierzę musi znajdować się na tym samym polu mapy, a w przypadku większej ilości zwierząt, musi mieć najwyższy poziom energii spośród zwierząt na danym polu. Co więcej, jeżeli na danym polu znajdują się co najmniej dwa zwierzęta o wystarczająco wysokim poziomie energii, mogą się rozmnożyć. Program oparty jest o algorytm genetyczny, który determinuje prawdopodobieństwo, z jakim zwierzę wybiera każdego dnia kierunek i zwrot, w którym się porusza. Niniejsza implementacja rozszerza wspomniany model o wytrzymałość zwierzęcia, a więc jak gdyby bonusową energię, którą może wykorzystać na dojście w danym dniu do rośliny, która znajduje się w odległości większej niż jednostkowa od aktualnie zajmowanego przez nie pola. Oczywiście jeżeli zwierzę ma wystarczająco energii, by dojść do tego pola bez wykorzystywania swojej wytrzymałości, to może to zrobić. Problem w tym, że rośliny mają różną wartość energetyczną, a więc wykorzystanie wytrzymałości zwierzęcia w celu dotarcia do wyjątkowo mało pożywnej rośliny, może być ryzykowne, szczególnie jeśli na tym samym polu znajdą się zwierzęta silniejsze od niego. Energia potrzebna na dotarcie do danego pola rośnie z kwadratem odległości. Jeżeli energia zwierzęcia będzie ujemna, to z nastaniem kolejnego dnia symulacji zwierzę umrze (zostanie usunięte z mapy), niezależnie od swojej wytrzymałości.
